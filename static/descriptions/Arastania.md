## Podstawowe informacje

**Arastania** (ars. *Arastand Rephoblikk*) - państwo położone w południowo-zachodniej części kontynentu Kao, sąsiadujące od północy z Olet i Prewarią, od wschodu z Grafonią, a od południa z Essowinią. Stolicą Arastanii jest położony w północnej części kraju **Trest** (2,1 mln).

Gospodarka Arastanii jest dwudziestą dziewiątą największą na świecie (Entenda) z łącznym nominalnym PKB wysokości około 512 mld ROI. Pod względem liczby ludności (38,8 mln) Arastania zajmuje siódme miejsce na kontynencie Kao i szesnaste na świecie.

## Ustrój polityczny

Arastania jest republiką parlamentarną z reprezentacyjną funkcją prezydenta państwa. Parlament Arastanii podzielony jest na dwie izby - *Ghermistard* (liczący 201 deputowanych) oraz *Holmd* (liczący 33 deputowanych).

W Arastanii obowiązuje przegłosowana w 2962 roku Konstytucja Arastanii.

##### System prawny

System prawny Arastanii opiera się na zasadach prawa stanowionego, z wyraźnym rozdziałem władzy sądowniczej od wykonawczej i ustawodawczej. Najwyższym aktem prawnym pozostaje Konstytucja Arastanii z 2962 roku, która ugruntowała fundamenty ustrojowe nowo powstałego państwa po rozpadzie Wielkiego Południa. Na jej podstawie funkcjonują trzy główne gałęzie sądownictwa: sądy powszechne, sądy administracyjne oraz Sąd Konstytucyjny Arastanii (SKA), odpowiedzialny za interpretację konstytucji oraz orzekanie w sprawach zgodności ustaw z ustawą zasadniczą.



Kodeks karny, kodeks cywilny oraz kodeks handlowy zostały w dużej mierze oparte na późnym ustawodawstwie Imperium Południowego, lecz od czasu ogłoszenia niepodległości ulegały stopniowej modernizacji. Szczególny nacisk kładziony jest na ochronę praw konsumenta, regulację spółek oraz przeciwdziałanie monopolom — co wynika z intensywnego rozwoju gospodarczego po 2970 roku. W sprawach dotyczących środowiska oraz eksploatacji zasobów naturalnych obowiązują jedne z najmniej restrykcyjnych przepisów na kontynencie, zwłaszcza po odkryciu złóż ropy i gazu (w celu przyciągnięcia inwestycji zagranicznych).



Odrębny segment systemu prawnego stanowi tzw. prawo wyspiarskie *(Peokk Huagge),* obowiązujące w koryftach wyspiarskich (Senkedonia, Kurabalia, Pireja). Regulacje te obejmują m.in. rybołówstwo, strefy ochrony wybrzeża oraz lokalne samorządy portowe.

##### Podział administracyjny

Arastania podzielona jest na 15 prowincji, zwanych także koryftami (ars. *korreft*), wśród których wyróżniamy koryfty górzyste na zachodzie kraju (Północna Pardania, Środkowa Pardania, Południowa Pardania, Sudecja, Torminicja), wschodnie koryfty na nizinach (Gubacja, Medicja, Hagorszczyzna, Lubmacja, Terebencja, Esterdewia), koryfty wyspiarskie (Senkedonia, Kurabalia, Pireja) oraz region stołeczny obejmujący stolicę kraju (Trestania).



Nazwy prowincji pochodzą jeszcze z czasów, kiedy Arastania była częścią Wielkiego Południa (*Imperium Południowe*, 2133-2961). Z uwagi na uzyskanie niepodległości przez Arastanię jedynie Trestania została wydzielona z dawnej prowincji Gubacja, z uwagi na przyznany miastu status stolicy (2962).

##### Polityka zagraniczna

Polityka zagraniczna Arastanii polega głównie na zacieśnianiu współpracy gospodarczej z sąsiadami, głównie z Prewarią, Grafonią i Essowinią. Największym partnerem handlowym Arastanii jest Prewaria, z Grafonią na drugim miejscu i Ozilandią na trzecim.



Po **Wielkiej Wojnie Kaońskiej (2955-2960)** oraz upadku Wielkiego Południa, Arastania pozostawała w bardzo dobrych relacjach z Grafonią z uwagi na wspólnego wroga na północy, z którym już jako suwerenne państwa Arastania i Grafonia podpisały **Pokój Tuberski (Tuber, 2960)**. Arastania, Grafonia i Essowinia wspólnie rozpoczęły proces odbudowy swoich gospodarek, jednocześnie kładąc nacisk na swoją suwerenność i odrębność. W 2976, po odkryciu złóż ropy naftowej w prowincjach Esterdewia, Torminicja i Farsaty, Arastania z Grafonią podpisały umowę o wspólnym wydobyciu, zobowiązując się do wspólnego rozwijania technologii wydobywczych.



**W 2979 w Glemnie** (Essowinia) podpisana została Deklaracja Narodów Południa, do której przystąpiła Arastania, Grafonia i Essowinia, deklarując współpracę na rzecz rozwoju, handlu i obronności. Choć państwa te formalnie nie są zobowiązane do stanięcia w obronie napadniętego sojusznika, to po podpisaniu deklaracji zwiększyła się częstotliwość wspólnych ćwiczeń wojskowych i wymiany informacji wywiadowczych.



Stosunki Arastanii z Prewarią pozostają chłodne do dnia dzisiejszego, pomimo wspólnych wysiłków na rzecz ich polepszenia. Władze w Treście wielokrotnie na przestrzeni dekad oskarżały Soventę i utrudnianie arastańskim firmom wejście i operowanie na rynku północnego sąsiada. Soventa zaś wielokrotnie podnosiła temat wspólnych ćwiczeń trzech państw w rejonach blisko granicy z Prewarią.



Arastania utrzymuje dobre stosunki z Olet, z którym prowadzi coraz intensywniejszą wymianę handlową. Arastania stara się również o możliwości inwestycji w oleckim porcie w Hijjank, planując rozbudowę dróg pomiędzy portem a terytorium Arastanii, w celu zwiększenia możliwości eksportowych i importowych państwa, które w chwili obecnej są ograniczone ze względu na położenie geograficzne kraju.



W dziedzinie technologii i obronności Arastania współpracuje głównie z Ozilandią i Hopią. Arastania regularnie składa zamówienia zbrojeniowe w Saint Adams oraz importuje technologie transportowe i komunikacyjne od Roseau.



**We wrześniu 2999** Arastania podpisała w Saint Adams z Ozilandią znaną **Umowę o Pomocy Wojskowej (MMA)**, która zobowiązuje oba kraje do niesienia sobie nawzajem pomocy w razie konfliktu zbrojnego (to druga najważniejsza po **Umowie o Wzajemnej Obronie (MDA)**, która zobowiązywałaby oba kraje do bezwarunkowego wejścia w konflikt, w przypadku agresji na którąś ze stron).

## Geografia

TU WPISZ TEKST

## Klimat

TU WPISZ TEKST

## Demografia

Arastania znajduje się w fazie stopniowego wyludniania, wynikającego zarówno z niskiego przyrostu naturalnego, jak i utrzymującej się od dekad emigracji. Współczynnik dzietności utrzymuje się na poziomie 1,8–1,9, czyli poniżej progu zastępowalności pokoleń, co prowadzi do powolnego spadku liczby ludności mimo regionalnych różnic w strukturze wieku.



Najbardziej widoczny odpływ ludności dotyczy ludzi młodych i wykwalifikowanych, którzy wyjeżdżają w poszukiwaniu wyższych zarobków oraz stabilniejszej sytuacji ekonomicznej. Najczęściej wybierane kierunki emigracji to Grafonia, Prewaria, Itrandia, Ozilandia oraz Hopia, a zjawisko to pogłębia się od lat 2980, po części w związku z modernizacją gospodarek sąsiadów oraz zwiększoną atrakcyjnością ich rynków pracy.



Saldo migracji pozostaje niskie i ujemne — niewiele osób decyduje się na osiedlenie w Arastanii. Wyjątek stanowią imigranci z Olet, którzy przyjeżdżają głównie do Trestu oraz regionów przygranicznych, gdzie znajdują zatrudnienie w rolnictwie i przemyśle przetwórczym. Ich liczba jednak nie jest wystarczająca, aby zrównoważyć odpływ obywateli Arastanii.



Średnia długość życia wynosi około 78 lat, a struktura demograficzna cechuje się szybkim starzeniem się populacji, szczególnie w górskich koryftach zachodnich, z których młodzi mieszkańcy wyjeżdżają najczęściej. W dużych miastach, takich jak Trest czy Linnz, społeczeństwo pozostaje nieco młodsze, lecz i tam widoczny jest spadek liczby urodzeń oraz ograniczone napływy migracyjne.

##### Statystyki demograficzne

Liczba ludności: 38,8 mln (tendencja spadkowa)



Przyrost naturalny: lekko ujemny; współczynnik dzietności na poziomie 1,8–1,9



Saldo migracji: niskie, wyraźnie ujemne — trwały odpływ ludności do Grafonii, Prewarii, Itrandii, Ozilandii i Hopii



Imigracja: niewielka; dominują przybysze z Olet, głównie wschodnie regiony i sektory pracy niewymagające wysokich kwalifikacji



Mediana wieku: ok. 41 lat, z tendencją wzrostową



Średnia długość życia: około 78 lat



Udział ludności miejskiej: ~15% (jeden z najniższych wskaźników urbanizacji na kontynencie Kao)



Odsetek ludności w wieku poprodukcyjnym: wysoki i rosnący, szczególnie w koryftach górskich zachodu



Wskaźnik obciążenia demograficznego: zwiększający się; na 100 osób w wieku produkcyjnym przypada ok. 59 osób w wieku nieprodukcyjnym



Główne ośrodki depopulacji: prowincje górskie (Pardanie, Sudecja, Torminicja) oraz rolnicze niziny wschodnie



Stabilniejsze demograficznie regiony: Trestania, Esterdewia, Torminicja i część Hagorszczyzny, gdzie obserwuje się minimalnie lepszą sytuację na rynku pracy

##### Struktura etniczna

Arastania zamieszkana jest w 89% przez etnicznych Arastańczyków. Ponadto 5% mieszkańców stanowią Essowińczycy, 3% Grafończycy i 2% Oletczycy. W pozostałym 1% zawierają się inne narodowości, takie jak Prewarczycy czy Małpiończycy.

##### Urbanizacja

W 16 największych miastach Arastanii mieszka około 5 950 200 osób, co stanowi jedynie około 15% społeczeństwa.

##### Miasta

W Arastanii znajduje się szesnaście głównych ośrodków miejskich, zamieszkiwanych łącznie przez około 5,57 mln osób, co stanowi blisko 14–15% populacji kraju. Niski poziom urbanizacji jest cechą charakterystyczną Arastanii, wynikającą zarówno z dominacji sektora rolniczego i rozproszonego osadnictwa, jak i trwających procesów depopulacyjnych.



Największym miastem i stolicą jest Trest (2 100 212 mieszkańców), pełniący funkcję centrum administracyjnego, finansowego oraz komunikacyjnego kraju. Pozostałe duże miasta mają przede wszystkim znaczenie regionalne:



Linnz – 710 258 mieszkańców; ważny ośrodek przemysłu naftowego.



Tereben-Oenz – 677 489 mieszkańców; centrum administracyjne południowej części kraju.



Hagora – 655 147 mieszkańców; znane zaplecze przemysłu chemicznego i logistycznego.



Tormin – 411 230 mieszkańców; największy ośrodek w regionie Torminicja, z rozwiniętym przemysłem ciężkim.



Do średnich miast należą m.in. Innomeburg (216 553), Gondeburg (216 553), Garfge (110 122) oraz Lemhen (99 631), pełniące rolę lokalnych punktów usługowych i transportowych.



Mniejsze ośrodki, takie jak Merxeng (81 452), Mirscherg (71 499), Pelasar (66 712), Uiperga (59 874), Ipprem (41 888), Tort (36 714) czy Rinhe (19 019), odgrywają ważną funkcję w strukturze prowincji, często będąc stolicami koryftów lub lokalnymi centrami handlowymi.



Mimo postępującej urbanizacji technologicznej (modernizacja infrastruktury, transportu i usług) większość społeczeństwa Arastanii nadal mieszka poza dużymi miastami. Trendy demograficzne wskazują, że wiele ośrodków, zwłaszcza mniejszych, traci ludność na rzecz migracji zagranicznej lub przeprowadzek do największych miast, głównie Trestu i regionów wschodnich.

##### Religia

Religią dominującą w Arastanii jest Helwizm Wyspiarski, który przybył do tamtejszych terytoriów między 1034 a 1099 rokiem ze wschodu. Obecnie 91% społeczeństwa identyfikuje się jako Helwiści odłamu wyspiarskiego, 5% jako Helwiści odłamu górskiego, a 4% deklaruje inne wyznanie lub brak wyznania.

## Gospodarka

TU WPISZ TEKST

## Transport

TU WPISZ TEKST

## Siły zbrojne

TU WPISZ TEKST

## Historia

TU WPISZ TEKST

## Kultura

TU WPISZ TEKST

## Język

Językiem urzędowym w Arastanii jest Współczesny Język Arastański, zwany po prostu arastańskim (ars. *arastaaloenk*). W rejonach przygranicznych z Grafonią i Essowinią można jednak zobaczyć tablice z nazwami miast w językach sąsiadów (na mocy Ustawy o Językach Sąsiedzkich z 2977 roku: *Ieterepei Loenkei Huagge* *opp 2977 ee*).



Językiem najczęściej nauczanym w arastańskich szkołach jako drugi jest język ozilandzki i grafoński, rzadziej prewarski czy essowiński.

