W dniu 1 września 2988 doszło do podpisania umowy o wzajemnej obronie (MDA) pomiędzy rządem Ozilandii a rządem Elgii. Umowę podpisano w Saint Adams, a jej najważniejsze zapisy stanowiły, że:

- rząd Republiki Ozilandii zobowiązuje się do podjęcia wszelkich działań militarnych w celu obrony terytorium Elgii (w tym terytorium przynależnego Josom) w razie zagrożenia lub bezpośredniego ataku ze strony państw trzecich

- rząd Republiki Ozilandii zobowiązuje się do wykorzystania własnej marynarki wojennej i innych środków wojskowych w celu ochrony morskiego transportu surowców mineralnych wydobywanych przez podmioty podległe rządowi Republiki Elgii

- rząd Republiki Elgii zobowiązuje się do ustanowienia preferencyjnych cen surowców mineralnych wydobywanych na swoim terytorium (wliczając w to terytorium przynależne Josom) dla Republiki Ozilandii, wynoszących 30% swojej wartości rynkowej w danym roku

- umowa pomiędzy państwami ustanawiana jest na okres trwania 20 lat z możliwością jej przedłużenia lub wypowiedzenia w terminie nie innym niż dzień upłynięcia okresu trwania umowy

Podpisanie umowy zostało negatywnie przyjęte przez wiele państw Anzinii jako objaw ingerowania rządu Ozilandii w wewnętrzne sprawy kontynentu. Rząd Ozilandii został mocno skrytykowany za próbę budowania i poszerzania własnej strefy wpływów przez rządy takich państw jak Pendulam, Jowia, Rannisjaon, Sajstan, Parmia oraz Nopalia.

Obecnie na terytorium zależnym Josom funkcjonują trzy ozilandzkie bazy morskie oraz siedemnaście baz lądowych. Łącznie we wszystkich bazach na terenie Josomu stacjonuje 120 000 ozilandzkich żołnierzy, ochraniających infrastrukturę wydobywczą i transportową kolonii.

Co istotne, rząd Ozilandii stanowczo zaprotestował na prośby ze strony Elgii, by ozilandzkie wojsko mogło interweniować w przypadku rozruchów społecznych czy działań podejmowanych przez Josomczyków na rzecz uzyskania przez kolonię niepodległości. Rząd Ozilandii stanął na stanowisku, umowa MDA określa obowiązki Ozilandii w zakresie zapewniania bezpieczeństwa Elgii przed atakami z zewnątrz, a nie, jak chciałaby Elgia, również z wewnątrz. Z tego powodu w roku 2990 Elgia powołała do życia oddzielną jednostkę żandarmerii wojskowej na terytorium Josomu, liczącą 45 000 żołnierzy, których podstawowym zadaniem jest dyscyplinowanie miejscowej ludności i zapobieganie wszelkim działaniom mającym na celu ograniczenie wpływu rządu w Ren Pollo w Josomie.

Z powodu tego, że Ozilandia nie pomaga Elgii utrzymać zależności Josomu od Ren Pollo, wiele państw Anzinii usiłuje ingerować w wewnętrzne sprawy Josomu, chcąc podsycić mieszkańców do buntu i wypowiedzenia lojalności rządowi Elgii. Jak dotąd nie udało się to.

