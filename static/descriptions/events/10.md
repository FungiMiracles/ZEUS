Kontekst historyczny:

Alata jako państwo uzyskała niepodległość po Wielkiej Wojnie Kaońskiej, a dokładniej 11 stycznia 2961 roku, kiedy po naciskach ze strony Ozilandii osłabione wojną z Hopią Nuveco nie zaprotestowało przeciwko alackiej deklaracji niepodległości. Napisana w ścisłej współpracy z przedstawicielami ozilandzkiej dyplomacji alacka konstytucja wytyczyła granicę nowego państwa Alata, z którymi jednak nie zgadzała się administracja w Damaho. W ten sposób między rokiem 2961 a 2977 Nuveco nie reagowało na istnienie państwa alackiego w ówczesnej formie, a nowa Alata mogła w spokoju się rozwijać. Sytuacja zmieniła się jednak po roku 2977, kiedy nuvecki premier Andrea Trotter wyraził niezadowolenie z granic wytyczonych w 2961 roku i zadeklarował, iż Nuveco wciąż rości sobie prawo do zachodnich terenów Alaty - Taaeirak, Geerak, Kunrak oraz Intrak. W latach 2977-3005 doszło do około pięćdziesięciu incydentów na granicy nuvecko-alackiej, wszystkie inicjowane przez stronę nuvecką. Nie doszło jednak do żadnego otwartego konfliktu czy większej wymiany ognia pomiędzy stronami.

W 3005 roku Nuveco i Alata zdecydowały się na mediację i negocjacje pokojowe, mające na celu rozstrzygnięcie konfliktu terytorialnego. Negocjacje zakończyły się podpisaniem porozumienia w sprawie wspólnej granicy, które miało miejsce w stolicy Cicirici Santa Banana 1 maja 3012 roku. Wraz z podpisaniem porozumienia Nuveco na zawsze zrzekły się roszczeń terytorialnych wobec Alaty, w zamian za co rząd Port Icho zgodził się na utrzymanie części nuveckiego nazewnictwa w niektórych rejonach przygranicznych w Alacie oraz zobowiązał się do niepodejmowania żadnych wrogich działań wobec propagowania języka i kultury nuveckiej na terytorium kraju.