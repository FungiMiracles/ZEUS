Wschodnia Ozylia to państwo, które powstało w roku 811 oraz obejmowało mniej więcej tereny dzisiejszego Farlegonu, Istronii Południowej, Saint Adams oraz Donii i Kajpimii.

Walczące ze sobą plemiona Niziny Ozilandzkiej (m.in. Otafiloci, Kenpirmowe, Elgarmianie i Ozylowie) zostały podbite przez wojska plemienia Ozylów, na czele których stał Urabis. Urabis zjednoczył plemiona i mianował się pierwszym władcą Wschodniej Ozylii, ustanawiając jej stolicę w Tottengaard (dzisiejsze Saint Adams). 

Przez kolejne dziesięciolecia Wschodnia Ozylia rozwijała się i powiększała swoje terytorium wzdłuż rzeki Piusna i Tanhasna, oraz prowadząc konflikty o terytoria zachodnie.

Ozylowie ze Wschodniej Ozylii po zjednoczeniu zaczęli z czasem budować coraz bardziej nowoczesne łodzie i organizować wyprawy do pobliskich wysp, pobijając w ten sposób wyspę Duskal (w roku 837), wyspę Borgel (w roku 842) oraz wyspę Aneya (w roku 850).

Wschodnia Ozylia była pierwszym prawdziwym państwem na tamtych terytoriach, ustanawiając podstawy skodyfikowanego prawa i rozwijając administrację państwa. Od roku 823 Wschodnia Ozylia posiadała prymitywny system podatkowy, a od 829 roku coś na kształt wojska opłacanego z podatków właśnie.

W roku 872 Wschodnia Ozylia zajmowała już terytoria dzisiejszej Istronii, a nawet Lipardii na zachodzie.

Po śmierci Urabisa w 858 roku władzę w państwie przejął jego syn Mangeus. Rządził on Wschodnią Ozylią do roku 891, kiedy to zmarł na nieznaną chorobę. Wtedy do walki o władzę w państwie stanęli jego synowie Galmeus i Farageus. Obaj bracia zginęli w wojnie domowej, którą rozpętali w latach 891-892. Z braku następcy tronu kraj pogrążył się w chaosie i bezprawiu, z którego został wyciągnięty przez Adama Jammirga, który ogłosił poddanym w 893 roku, że on został namaszczony przez Helvę, by przewodzić Ozylom. Wielu mieszkańców Wschodniej Ozylii nazywało go z tego powodu świętym Adamem, skąd później wzięła się nowa nazwa stolicy kraju - Saint Adams.

Kraj dalej rozwijał się za panowania Adama Jammirga, który dobrze rządził krajem. Kiedy w 922 roku umierał, mianował następcą tronu swojego syna Amhatera, który do 944 włączył do Wschodniej Ozylii terytoria dzisiejszej Prangii, Sartynii, Kojiwii i Harmilii. W 945 roku ogłosił zmianę nazwy państwa z Wschodniej Ozylii na Królestwo Ozylii, mianując się królem.