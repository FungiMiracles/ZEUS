Wielka Wojna Kaońska rozpoczęła się 12 marca 2955, kiedy wojska Tunganirii rozpoczęły marsz na wschód i zaatakowały o wiele słabszą Hopię. Działając w porozumieniu, do wojny 30 marca 2955 dołączyły wojska Nuveco, atakując Hopię z kierunku wschodniego.

W ciągu pierwszych trzech tygodni walk Tunganirii udało się odciąć potencjalną drogę pomocy z południa zajmując w całości terytoria południowej Hopii, takie jak Fechellete czy Chartelle. 13 kwietnia 2955 wojska Tunganirii i Nuveco znalazły się 20 kilometrów od Roseau, zdobywając miasto dwa tygodnie później 27 marca 2955. Ówczesny rząd Hopii wraz z królem znalazł się już wcześniej na uchodźctwie w Santa Banana.

WWK nie była jednak konfliktem tylko tych trzech państw. Od dawna nastawiona imperialistycznie Prewaria zdecydowała się na uderzenie na północnego sąsiada - Itrandię. Wojska Soventy przekroczyły granicę z Itrandią 10 lipca 2955. Inwazja szła bardzo dobrze, bowiem niespełna miesiąc po rozpoczęciu walk wojska prewarskie dotarły do rzeki Pirama, zajmując Ingstelle i Targs.

Oba kraje - Hopia i Itrandia - zwracały się o militarną pomoc zagraniczną, bowiem żadnemu z tych krajów nie udało się odpowiednio przygotować do konfliktu, pomimo sygnałów świadczących o takim rozwoju wydarzeń już w roku 2952. Jedynym jednak krajem, który posiadał realne zdolności pomocy była Ozilandia, która sama obawiała się ataku ze strony Nuveco lub Prewarii, gdy tej uda się zająć całe terytorium Itrandii. Dlatego też początkowo Saint Adams stanowczo odmawiało jakiejkolwiek pomocy napadniętym krajom (z wyjątkiem humanitarnej).

Pomimo faktu, że do lipca 2956 Tunganirii i Nuveco udało się zająć około 70% całego terytorium Hopii, kraj nie upadł i dalej bronił się, kierowany przez rząd w Santa Banana. Hopia była jednak za słaba, by taką wojnę wygrać, toteż coraz częściej wysyłano delegacje dyplomatyczne do Saint Adams, próbując przekonać ówczesny rząd Gerarda Harvela do udzielenia Hopii pomocy militarnej. Harvel za bardzo bał się jednak ataku odwetowego silnego sąsiada z północy i odmawiał wysłania Roseau ciężkiego sprzętu.

Sytuacja w Ozilandii zmieniła się jednak po październikowych wyborach w roku 2957, kiedy urząd prezydenta objął Ben Dertmend, 